Dla wielu zadań nadal nie opracowano dotąd dostatecznie szybkich algorytmów. Wykorzystując algorytmy genetyczne możliwe jest uzyskanie
rozwiązania, jednak nie ma gwarancji ze jest optymalne, a jedynie w przybliżeniu optymalne. Do opisu algorytmów genetycznych wykorzystuje
się słownictwo z genetyki naturalnej.

Algorytmy genetyczne wykorzystują procesy znane z natury. Weźmy dla przykładu populacje myszy. Poszczególne osobniki różnią się między
innymi sprytem i szybkością. Sprytniejsze i szybsze myszy mają większą szansę uniknąć kota i zastawionych pułapek. Ocalałe osobniki
rozmnażają się i tworzą nową populację. Oczywiście niektóre wolniejsze i mniej sprytne myszy przetrwają i również wezmą udział
w tworzeniu nowej populacji. Dodatkowo dochodzi jeszcze mutacja materiału genetycznego wprowadzając więcej losowości. Otrzymane w takim
procesie potomstwo będzie średnio szybsze i sprytniejsze niż osobniki z poprzedniej populacji.
