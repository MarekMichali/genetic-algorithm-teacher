Do opisu algorytmów genetycznych wykorzystuje się słownictwo
z genetyki naturalnej.

Pierwszym krokiem jest zakodowanie w chromosomie informacji
o proponowanym rozwiązaniu. W przypadku tej prezentacji
używane będzie kodowanie binarne chromosomu. Każda "1"
będzie odpowiadać cechom pomagającym przetrwać myszy,
a "0" będzie oznaczać brak takiej cechy. Jest to trywialny
przykład, ponieważ od razu można stwierdzić, ze najlepszy
rezultat daje chromosom składający się z samych "1". Rzeczywiste
problemy są bardziej skomplikowane. Chromosomy mogą być kodowane
przykładowo literami, a każdy ich gen może kodować różne pozytywne
lub negatywne cechy, np. skłonność do chorób w przypadku gdy gen
numer 4 od lewej strony ma wartość "1".